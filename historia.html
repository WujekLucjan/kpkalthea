<!DOCTYPE html>
<html lang="pl">
<head>
  <meta charset="UTF-8" />
  <meta name="viewport" content="width=device-width, initial-scale=1.0" />
  <title>Kalthea Helbrecht</title>
  <link rel="stylesheet" href="style.css" />
  <link id="favicon" rel="icon" href="img/moon_black.png" />

</head>
<canvas id="ashParticles" style="position:fixed; top:0; left:0; width:100%; height:100%; pointer-events:none; z-index:-1;"></canvas>
<div id="rose-container"></div>
<body>

  <div class="content-box">
    <h1>Historia</h1>

    <center><p class="quote">"Nie lękaj się ciemności. To w świetle giną złudzenia."</p></center>

    <div class="info-block">
      <p>
        Narodziła się w ciszy, którą przerwał jedynie szept modlitw i przerażony krzyk osób wokół. Miała umrzeć zaraz po urodzeniu - tak przynajmniej mówili. Dziecko nie oddychało, jej serce nie biło. Ciało już stygnęło, a kobieta, która dała jej życie, oddała ostatni oddech w bólu i smutku. Jednak los, jakby sam chciał się sprzeciwić naturze, splótł inny wątek.
      </p>

      <p>
        Kiedy w chacie zapanowała cisza śmierci, dziecko drgnęło. Najpierw otworzyła oczy - czerwone, jak rozżarzony węgiel w mroku. Potem, wśród płaczu i krzyków, z jej skroni wyłoniły się drobne, czarne rogi, a na plecach, jak z cienia, rozwinęły się cienkie, błoniaste skrzydła. Nie była już człowiekiem. A może nigdy nie była nim do końca.

      <p>
        Wieść o tym rozeszła się po wiosce jak zaraza. Ludzie szeptali, że to demon, przekleństwo, dziecko grzechu. Jedni chcieli ją spalić, inni bali się choćby zbliżyć - bo kto wie, co jeszcze może uczynić takie stworzenie?
      </p>

      <p>
       Zabrali ją więc ludzie z zakonu - zakonu milczących, którzy widzieli w niej nie tyle potwora, co próbę. Wychowali ją w ukryciu, za murami starego klasztoru. Uczyli modlitw, mowy i ciszy. Uczyli ją panować nad sobą, nad gniewem, nad tym, co buzowało w jej krwi. Ale nigdy nie mówili, kim naprawdę jest. Żyła jak cień między cieniami - półdziewczyna, półprzekleństwo, której imię znano tylko w szeptach.
       <br>
       Lata mijały. Gdy miała dziewiętnaście lat, wyruszyła z jednym z kapłanów na krótki spacer za mury. Świat wydawał jej się wtedy zbyt jasny, zbyt żywy, a jednak dziwnie pusty. I wtedy zobaczyła - na ścieżce leżał baran, konający, z oczyma pełnymi błagania.
       <br>
       Podbiegła, chcąc pomóc. Gdy jej dłonie dotknęły zwierzęcia, powietrze zadrżało. Krew przestała płynąć, a czas jakby się zatrzymał. Jej moc - nieujarzmiona, obca - obudziła się. Baran uniósł głowę. Patrzył na nią już nie jak na człowieka, lecz jak na coś więcej. Ożył, lecz nie był już tym samym stworzeniem. Stał się jej odbiciem - pół żywy, pół martwy, związany z nią niewidzialną nicią duszy. Od tamtego dnia nie rozstali się ani na chwilę. Baran, którego nazwała Luluś, stał się jej towarzyszem i cieniem. Razem przemierzali ścieżki śmierci, odwiedzając miejsca, gdzie życie gasło. Ona nie zabijała, ale i nie płakała nad umarłymi. Zaczęła wierzyć, że jej obecność przy tych, którzy stoją na granicy, jest jak pokuta - może dzięki temu zrozumie, kim jest naprawdę.
       <br>
       Podczas jednej z wędrówek trafiła do miasta, gdzie usłyszała, że w pobliskim lesie widziano Śmierć - mężczyznę z trupią czaszką, chodzącego z kośćmi w dłoniach oraz starym notesem. Dziewczyna, zaciekawiona tymi opowieściami, pewnej nocy udała się na miejsce. Co odkryła? Wykopaliska. Przemierzała teren z ostrożnością, aż dotarła do namiotu. Zajrzała do środka - a tam szkielet dinozaura? Chciała zrobić krok w tył, lecz wtedy poczuła chłód stali uderzającej w jej głowę.
       <br>
       Potem pamiętała tylko urywki. Czaszkę. Mężczyznę, który ciągnął ją gdzieś w nieznane. I jedno - obok niej biegł baran, becząc przeraźliwie, aż dźwięk jego głosu zniknął wraz z jej przytomnością.
       <br>
       Kiedy się ocknęła, siedziała na dziedzińcu jakiejś nieznanej placówki. Obok niej, wiernie jak zawsze, leżał baran.
      </p>
    </div>

    <div class="back-button">
      <a href="index.html">⟵ Powrót</a>
    </div>
  </div>

  <script src="script.js"></script>
</body>
</html>